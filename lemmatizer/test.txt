[3.1] Volentem porro ad alia transcurrere Calasirin inhibet Cnemo,ut institutam de parentalibus Neoptolemi narrationem perficiat. Copiose igitur ei senex exponit ea, quae sacrificium Apollini factum insecuta sint. Primo pompam seu ludos videlicet de Hecatombe bono ordine a viris rustico habitu adducta, variis animalibus constante de duobus pulchris Thessalarum puellarum choris et hymno in Peleum Thetinque de quinquaginta Thessalorum iuvenum (in quorum medio Theagenes qui pulchritudine, robore equique praestantia omnes superarit) equestri decursione de venustissimae Charicleae curru albo a bobus vectae e Dianae fano progressu cuius tunica, zona, coma, arcus et fax particulatim (ut et priora omnia) prolixeque describuntur ut res ornatissimae. Tunc Cnemoni imago quasi praesentes videret in animo exorta est. “O si illo die,” inquit Calasiris, “vidisses, alterum viris, alteram feminis ad stuporem intuentibus et beatum par praedicantibus. Tu vero dulci quadam deceptione videris me circumvenisse quippe qui mox adfuturos ex tu sermone sperarim. Ideao praemii loco tibi haec narro: tu autem nondum quamvis nox adhibet illos exhibes.” Bono eum animo esse Cnemo iubet, omino ex pacto venturos forte nunc aliqua re ipsos removente. Orat ut narrationem absolvat. Lucerna per ancillam illata, libamen diis effundit senex, praesertim Mercurio, speciem sibi carissimorum laetam, saltem in somnis exhibeat. Postquam igitur pompa (in narrando pergens, inquit) monumentum Neoptolemi circundedit terque equitatus iuvenum circumvectus est, tum vero ad mulierum ululatum et virorum acclamationem, simul quasi uno signo sublato, manuque velut una, boves, agni, caprae mactati cadebant. Extremis deinde victimarum partibus multis cum lignis ingenti arae impositis, officii Theagenis erat, hanc accendere, Charicles vero libare. Tunc ergo hoc libante, Theagenes a sacerdote Chariclea (postquam fatis diu mutuo aspectui inhaessisent, nemine praeter me signa amoris ex variatione vultuum animadvertente) facem acipit altareque succendit. Hactenus pompa et sacrificium. Exinde Thessali ad epulum pergere: populis ad sua redire, Chariclea se in suam habitationem quam seorsim a patre in septo Templi habebat referre. 


[3.2] His ita factis Chariclem accedit Calasiris rerum iam congnoscendarum audior. Interrogat ille hunc ecquid sibi placuerit in his spectaculis Chariclea. Et antea sibi visam ait Calasiris et nunc ita ceteris prastitisse sicut luna praestet stellis. Secundas autem obtinuisse spectatorum iudicio iuvenum illum Thessalum. Delectabatur his Charicles et Calasiridi fidem sibi in omnibus haberi ab eo studenti res succedebat. Tum una Charicleam visum abeunt quam in lecto oculis amore humidis cubantem reperiunt. Ea patri quid morbi habeat interroganti ex capite se dolere respondet ac sibi gratum esse si quiescere sola sinatur. Dolet Charicles, cum Calasiride abit, causam morbi quaerit. Qui respondet mirum non esse si in tanta hominum turba alicuius maligno aspectu fascinata sit. Ridicula haec et imperitae multitudinis opinio Charicli videbatur. Sed veram ei Calasiris exemplo doloris oculorum, pestilentiae, amoris, avis Charadrii et serpens basilisci demonstrat quae mala non solum contagione sed etiam visu, alterum inficiant et laedant. Ab aliquo itaque ipsam maligno et invido intuitu laesam esse. Probabile omnino iam Charicli videbatur. Optabat ut amore saucia aegrotaret, sed hoc non cadere in illam, tantopere a connubio abhorrentem. Orare Calasiridem succureret in hoc et iam morbo. Facturum pro viribus se hic promittebat. 


[3.3] Haec illis agentibus venit quispiam eos ad convivium nomine Theagenis vocans et, ut tardantes, reprehendens. Accedunt igitur ad se collocat Theagenes Chariclem. Sed et Calasiridi propter eum aliquid honoris habet. Hic quid aliquis de preciosis ferulis dicat? Quid de chorus virginum, tibicinarum cantu, armata iuvenum saltatione? Celebrebatur magna epulum laetitia omnium. Theagenes vero alias hilarem se convivis praebere, alias tristis et cogitabundus sedere, nonnumquam etiam ingemiscere, mox ad hilaritatem se revocare. Observavit haec Calasiris, sed nec Chariclem latuere quin Calasiridi diceret, “Credo etiam istum fascinatum esse.” Idem se Calasiris credere ait, nec mirum quandoquidem secundum Charicleam esset pulcherrimus. Iam cum in ordinem bibendum esset, singulis Theagenes (etsi praeter voluntatem) propinat, etiam Calasiridi. Sed hic modeste denegare. Quod cum alter aegre ferret se despici putans, a Charicle senex excusatur, quod Aegyptius Memphites et propheta Isidis esset vino et carnibus abstinens. Tum subito animum ad hilaritatem traducens Theagenes, aquam ei propinat; cumque bibisset amicitiam cum eo init observans et colens. Finito convivio, quisque domum suam repetit. 


[3.4] Ea nocte multum de iuvenibus Theagene et Chariclea Calasiris cogitat: oraculi superioris posteriora verba quid sibi velint investigans. Tunc per visum clare ei apparet Apollo et Diana qui indicant adesse fatale tempus quo in patriam redeat, abducendosque una Theagenem et Charicleam in locoque germanorum liberum diligendos commendant. Sollicitus hic erat, quo et quomodo commode. Dolebat etiam quod bonus Charicles filia cariturus esset. Postridie bene mane Calasiridis fores Theagenes pulsat, intromittitur, gaudente illo sibi nunc ultro rei gerendae occasionem offerri. “Salve, Theagene, asside. Quid ita mane ad nos?” Fricans is frontem se nescire ait; non audere dicere. “Et iam, si tu taces,” inquit senex, “tamen meam scientiam deosque nihil latet.” Simul aliquantulum silens et calculos nequit quam digitis disponens, postea comam, tamquam numine afflatus, concutiens. “Tu vero amas, mi fili,” inquit. Subsiliit homo. “Et amas Charicleam.” Adorare senem voluit. Sed cum ab eo prohiberetur multis caput eius deosculatur, diis gratias agit, quod non frustratus ipse esset, propter quam huc venerat, opem illius implorat. Aliter de salute sua actum esse. Se hactenus ab omnis feminae amore abhorruisse, nullius notitiam habere, huic primae cedere. Simul haec dicenti lachrymae obortae. Operam suam Calasiris promittit. Illam quidem austeram esse, horuisse hactenus etiam nomen coniugii. Se tamen sua sapientia tantum effecturum Theagenis gratia, cum ita in ipsius fidem confugiat ut omnino illa victa manus amori det. Arti etiam naturam concedere. 


[3.5] Cum invicem nihil non gratae mentis polliceretur Theagenes, accersitur Calasiris in templum Apollinis a Charicle qui valde somnio quodam et Charicleae morbo tristis ibi sedebat. Averruncandi somnii causa deo rem divinam faciebat. De filia dicebat necesse esse quando postea cursus armatorum fieret aut eam non adesse cum face certamini ut aedituam, nec praemium victori dare et sic contra patrium institutum actum iri aut si interesset eidem morbum ingravescere. Orabat igitur Calasirin ut eius curam gereret eamque reficeret. Nihil recusat hic. Una Charicleam accedunt, aegram offendunt. Charicles ei Calasirin commendat ut prophetam ut rerum divinarum peritissimum ut sibi amicissimum, facile posse ei medicinam facere, modo ipsa virum obedienter admittat. Tacebat illa attamen annuebat. Discedunt rursus, promittente Calasiride se brevi salutarem medicinam adhibiturum, simulque effecturum (id quod iterum Charicles petebat) ut ne in posterum a viris matrimonio animum alienam haberet.